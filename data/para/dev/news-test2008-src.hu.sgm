<srcset setid="newsdev2009" srclang="any">
<doc docid="napi.hu/2007/12/12/0" genre="news" origlang="hu">
<hl>
<seg id="1"> Az élelmiszeren csúszott el az európai infláció </seg>
</hl>
<p>
<seg id="2"> Az eurózónában mért gyorsuló infláció főleg az élelmiszerárak tempós növekedésének köszönhető. </seg>
</p>
<p>
<seg id="3"> A novemberi áremelkedés az eurózóna 13 országában a vártnál nagyobb mértékű volt, az októberi 2,6 százalék után 3,1 százalékos éves inflációt regisztráltak - jelentette az unió luxemburgi statisztikai hivatala. </seg>
<seg id="4"> A hivatalos előrejelzés csak 3 százalékot valószínűsített - közölte a Bloomberg. </seg>
</p>
<p>
<seg id="5"> Az Európai Központi Bank (ECB) amerikai, a brit és a kanadai jegybanktól eltérően nem vágott az alapkamaton, mondván, hogy a csökkentés az emelkedő nyersanyagárakkal és az enyhülő munkanélküliséggel együtt inflációs spirál kialakulásához vezetne. </seg>
<seg id="6"> Az ECB két százalék alatt, de ahhoz közel szeretné tartani az inflációs rátát. </seg>
<seg id="7"> Egy elemző szerint az ECB a huszonkettes csapdájában van: "le kell beszélni" az inflációt, hogy később ne kelljen cselekednie ebben a témában. </seg>
<seg id="8"> Németországban a novemberi infláció 3,3 százalékos értéke tizenkét éves rekordnak számít; Spanyolországban pedig 4,1-re emelkedett 3,6-ről. </seg>
</p>
<p>
<seg id="9"> Az eurózónás inflációt a megugró élelmiszer- és energiaárak röpítették magasra. </seg>
<seg id="10"> A határidős búzajegyzések 88 százalékkal emelkedtek, és a szójabab árfolyama is a legmagasabb értéket érte el 1973 óta. </seg>
<seg id="11"> Az étolajért és a tejtermékekért ugyancsak lényegesen többet kellett fizetni 2007-ben. </seg>
<seg id="12"> A kőolaj világpiaci ára 52 százalékkal növekedett ebben az évben, és a múlt hónapban már majdnem 100 dollárba került egy hordónyi fekete arany. </seg>
</p>
<p>
<seg id="13"> Az ECB szerint az idei 2,1-ről 2,5 százalékra ugrik 2008-ban az infláció, ám 2009-ben már 1,9-re csökken. </seg>
<seg id="14"> Elemzők szerint a 12 havi infláció szintje 3 százalék körüli értéken marad a következő 3-4 hónapban, azonban az éves átlagos ráta 2,1 százalék lesz. </seg>
<seg id="15"> Ugyanakkor azt várják, hogy az ECB kétszer is kamatot csökkent 2008 folyamán. </seg>
</p>
</doc>
