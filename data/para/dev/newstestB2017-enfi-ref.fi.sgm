<refset setid="newstestB2017" srclang="any" trglang="fi">
<doc sysid="ref" docid="abcnews.199762" genre="news" origlang="en">
<p>
<seg id="1">28-vuotias kokki löytyi kuolleena sanfranciscolaisesta ostoskeskuksesta</seg>
<seg id="2">Vasta hiljattain San Franciscoon muuttanut 28-vuotias kokki löydettiin kuolleena paikallisen ostoskeskuksen portaikosta tällä viikolla.</seg>
<seg id="3">Uhrin veli sanoo, ettei hän tiennyt ketään, joka olisi halunnut vahingoittaa hänen veljeään. "Hän oli vihdoin saanut asiansa järjestykseen."</seg>
<seg id="4">Westfieldin ostoskeskuksesta keskiviikkoaamuna löytynyt ruumis tunnistettiin 28-vuotiaaksi sanfranciscolaiseksi Frank Galiciaksi, kerrotaan San Franciscon oikeuslääketieteellisestä virastosta.</seg>
<seg id="5">San Franciscon poliisilaitoksen mukaan kuolemaa tutkitaan henkirikoksena.</seg>
<seg id="6">Uhrin veli Louis Galicia kertoi televisioyhtiö ABC:n KGO-radioasemalle San Franciscossa, että aiemmin kokkina Bostonissa työskennellyt Frank oli löytänyt unelmatyönsä päästeessään San Franciscon Sons & Daughters -ravintolan keittiömestariksi kuusi kuukautta sitten.</seg>
<seg id="7">Sons & Daughters -ravintolan edustaja sanoi, että kuolema oli heille kaikille järkytys.</seg>
<seg id="8">"Olemme pieni ja tiivis tiimi, kuin perhe. Ikävämme on suuri", edustaja sanoo.</seg>
<seg id="9">"Ajatuksemme ovat Frankin perheen ja hänen ystäviensä luona."</seg>
<seg id="10">Louis Galicia kertoo Frankin ensin asuneen hostelleissa, mutta hän oli vihdoin saanut asiansa järjestykseen.</seg>
<seg id="11">"Hän löysi asunnon, ja hänellä oli tyttöystävä", kertoi Louis Galicia KGO-asemalle.</seg>
<seg id="12">Louis Galicia sanoo, ettei hän tiennyt ketään, joka olisi halunnut vahingoittaa hänen pikkuveljeään.</seg>
<seg id="13">"Hän oli kiltti ja suurisydäminen.</seg>
<seg id="14">Hänen tapansa olla yhdessä perheen kanssa oli ruoan laittaminen meille kaikille", sanoo Louis Galicia.</seg>
<seg id="15">"Hän ei koskaan halunnut joutua riitaan kenenkään kanssa.</seg>
<seg id="16">Hän oli veli, joka kulki virran mukana.</seg>
<seg id="17">Huolimatta kaikista maailmassa tapahtuvista vääryyksistä, hän oli hiomaton timantti, joka loisti joka päivä", hän sanoo.</seg>
<seg id="18">Kaikkia tapauksesta jotain tietäviä pyydetään soittamaan San Franciscon poliisilaitoksen vihjenumeroon 415-575-4444.</seg>
</p>
</doc>
