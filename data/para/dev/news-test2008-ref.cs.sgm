<refset setid="newsdev2009" srclang="any" trglang="cz">
<doc docid="napi.hu/2007/12/12/0" genre="news" origlang="hu" sysid="ref">
<hl>
<seg id="1"> Inflace v Evropě poskočila kvůli potravinám </seg>
</hl>
<p>
<seg id="2"> Zrychlující se inflace naměřená v eurozóně je způsobena především neustálým růstem cen potravin. </seg>
</p>
<p>
<seg id="3"> Listopadový růst cen ve 13 zemích eurozóny byl nad očekávání vyšší, po 2,6 procenta v říjnu byla zaregistrována roční inflace 3,1 procenta, oznámil lucemburský statistický úřad Unie. </seg>
<seg id="4"> Oficiální předpověď předpokládala pouze 3 procenta, sdělila agentura Bloomberg. </seg>
</p>
<p>
<seg id="5"> Na rozdíl od americké, britské a kanadské emisní banky Evropská centrální banka (ECB) nesnížila základní úrokovou sazbu s tím, že snížení by spolu se zvyšujícími se cenami surovin a klesající nezaměstnaností vedlo ke vzniku inflační spirály. </seg>
<seg id="6"> ECB by ráda udržela míru inflace pod dvěma procenty, ovšem v jejich blízkosti. </seg>
<seg id="7"> Podle jednoho z analytiků je ECB v absurdní situaci: musí inflaci "odradit", aby v této věci později nemusela nic podnikat. </seg>
<seg id="8"> V Německu představuje listopadová inflace v hodnotě 3,3 procenta patnáctiletý rekord; ve Španělsku pak stoupla z 3,6 na 4,1 procenta. </seg>
</p>
<p>
<seg id="9"> Inflace v eurozóně se vymrštila vzhůru kvůli prudce stoupajícím cenám potravin a energií. </seg>
<seg id="10"> Termínové ceny pšenice stouply o 88 procent, také kurz sóji dosáhl nejvyšší hodnoty od roku 1973. </seg>
<seg id="11"> Stejně tak bylo v roce 2007 nutné zaplatit podstatně více za jedlý olej a mléčné výrobky. </seg>
<seg id="12"> Cena ropy na světových trzích v tomto roce stoupla o 52 procent a minulý měsíc již stál jeden barel černého zlata téměř 100 dolarů. </seg>
</p>
<p>
<seg id="13"> Podle ECB poskočí inflace v roce 2008 z letošních 2,1 procenta na 2,5, ovšem v roce 2009 již klesne na 1,9. </seg>
<seg id="14"> Podle analytiků zůstane hladina 12měsíční inflace v následujících 3-4 měsících nadále přibližně na hodnotě 3 procent, ovšem její průměrná roční míra bude 2,1 procenta. </seg>
<seg id="15"> Současně očekávají, že ECB během roku 2008 hned dvakrát sníží úrokové sazby. </seg>
</p>
</doc>
